---
layout: page

title: "Sprawne kończenie rozmowy telefonicznej"
subheadline: "Lifehacki Czasu Programistów #1"

teaser: "Macie czasem tak, że po obgadaniu prawdziwej przyczyny wykonania telefonu,
rozmowa traci na tempie i zaczyna poruszać
przypadkowe tematy lub zawierać frazy typu “i co tam jeszcze u ciebie”,
choć tak naprawdę nie jest to zbytnio interesujące dla żadnej ze stron?
<br><br>A może zdarza się wplatać <b>niepotrzebne tłumaczenia podjętej decyzji</b>,
czy to biznesowej, czy prywatnej? <br><br>A jak już dojdzie do fazy pożegnania –
tutaj szczególnie w przypadku zażyłych relacji – to następuje stanowczo zbyt długa
wymiana różnych synonimów zwrotu “cześć”, niczym w problemie bizantyjskich generałów?<br>"


category: lifestyle

tags:
  - lifehacks
  - produktywność

image:
  thumb: "phone-call-photo_thumb.jpg"
  title: "phone-call-photo.jpg"


comments: true

hide_in_related: true

---

Przykłady powyższe mogą się wydawać nieco przejaskrawione.
Ale nawet jeżeli nie jest aż tak źle -- polecam chwilę kontemplacji.

Po pierwsze -- **dlaczego tak się dzieje?** Powodów może być wiele, zależnie od przypadku.

Od nieświadomości, niezorganizowania, po poczucie zobowiązania do zadośćuczynienia być
może po przekazaniu niezbyt dobrych wieści. Które to, być może zawiodły czyjeś oczekiwania.
Jak np. informacja o skorzystaniu z oferty konkurencji, do której mieliśmy pełne prawo.

**Czas z tym skonczyć i przyjąć zasadę szanowania swojego czasu i własnych wyborów** poprzez
kończenie rozmowy w sposób zdecydowany. Np.:

>Super że udało nam się to ustalić, do widzenia i pozdrawiam.

Po tym następuje odczekanie jednej lub dwóch sekund i rozłączenie.

Nie dość że oszczędzamy sobie kilka minut gadki-szmatki, to dodatkowo
**budujemy wizerunek osoby pewnej i zdecydowanej**.

Zdobywamy także cenne doświadczenie, które może zaprocentować przy szczególnie trudnych rozmowach,
np. o charakterze negocjacyjnym.