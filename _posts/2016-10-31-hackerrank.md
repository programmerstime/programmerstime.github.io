---
layout: page

title: "HackerRank &ndash; świetny sposób na programistyczny event dla twojego zespołu"
#subheadline: ""

teaser: "Jestem zwolennikiem wszelkiego rodzaju rekreacyjnej programistycznej aktywności pozapracowej.
         Szczególnie kiedy odbywa się ona w biurze, w godzinach pracy i to jeszcze przy
         zachęcie przełożonych. Mam na myśli tutaj wszelkiego rodzaju
         coding dojo czy hackatony. Moim zdaniem filary dobrej kultury kodowania w firmie.
         Jako że moja firma kulturę tę ma wysoko rozwiniętą, nie ma problemu z organizacją takich wydarzeń.
         Mam zatem przyjemność podzielenia się pomysłem, sprawdzonym przeze mnie niedawno w moim zespole."

tags:
  - hackerrank
  - zawody
  - team building

image:
  thumb: "photo-run.jpeg"

header:
  image_fullwidth: "photo-run.jpeg"

comments: true

gallery:
    - image_url: hackerrank/hackerrank-categories.png
    - image_url: hackerrank/hackerrank-domains.png
    - image_url: hackerrank/hackerrank-edytor.png
    - image_url: hackerrank/hackerrank-solved.png
gallery_row: 2

---
## Pomysł
Wyszedłem więc ostatnio z inicjatywą organizacji relatywnie krótkiego eventu programistycznego w moim teamie.
Swego czasu zdarzało mi się bardziej lub mniej regularnie uczestniczyć w różnego rodzaju konkursach algorytmicznych.
Zamierzeniem było, żeby stworzyć teraz coś w tym rodzaju, gdzie uczestnicy dostaliby zbiór zadań do rozwiązania
w określonym czasie.
Miałem jednak świadomość, że zadania wyłącznie mocno matematyczne mogą nie przypaść każdemu do gustu.
Dobrze byłoby więc, gdyby konkurs zawierał także elementy bardziej techniczne, takie jak zapytania SQL,
skrypty w Bashu, elementy programowania funkcyjnego czy sprawdzające znajomość wyrażeń regularnych.

## Przygotowanie
Zacząłem następnie poszukiwania platformy, która pomogłaby w organizacji takowego wydarzenia, spełniając jak
najwięcej spośród wymienionych wyżej kryteriów. Przyznam szczerze, że dość szybko znalazłem HackerRank &ndash;
rozwiązanie idealne dla tego przypadku. Oferujące niesamowitą łatwość organizacji zawodów.
Zadania można stworzyć samemu lub wybrać spośród już istniejących w bazie. Wszystko do wyklikania w kilka
minut. Jak wygląda od strony uczestnika? Zobaczcie sami:

{% comment %}
{% include alert warning='<center><a href="https://www.hackerrank.com/czas-programistow">Pierwszy Konkurs Czasu Programistów</a></center>' %}
{% endcomment %}

<div class="row t30 b30">
        <div class="small-12 text-center columns">
            <a class="button medium radius info" href="https://www.hackerrank.com/czas-programistow" target="_blank">Pierwszy Konkurs Czasu Programistów</a>
        </div> <!-- /.small-12.columns -->
</div> <!-- /.row -->

Zachęcam do stworzenia konta i spróbowania swoich sił. Są to oryginalne zadania z eventu w mojej firmie.
Przewiduję, że niektóre zadania mogą wydać się zbyt proste. Kolegom raczej nie sprawiły one trudności.
Jednak biorąc pod uwagę, że były to pierwsze tego typu zawody, nie chciałem przeginać z poziomem.
Wolałem obrać strategię kilkunastu łatwych zadanek, aniżeli kilku takich, że na każdym można
utknąć na pół godziny.


## Co to w ogóle jest?

HackerRank to z grubsza jedno z wielu miejsc w Internecie, w którym można zdobywać punkty,
odznaki i piąć się w rankingu poprzez rozwiązywanie zadań programistycznych. Lubię takie miejsca.
Muszę przyznać jednak, że samo nabijanie punktów rankingu jakoś mnie nie zainteresowało.
Może akurat nie miałem ochoty na natrzaskanie jakiejś konkretnej liczby zadanek z rzędu.
Czy to tak po prostu czy w ramach jednego z konkursów ogólnych.

Sytuacja zmienia się jednak diametralnie, jeżeli rywalizujesz ze swoimi kolegami.
To zdecydowanie ma sens i może dać dużo pozytywnej energii, tak jak to było w moim przypadku.

## Co mi się w tym podoba?

HackerRank posiada niezłą oprawę graficzną. Podkreślam tutaj fakt istnienia zachęcającej
strony startowej (kliknięcie przeniesie do niej):

<div><a href="https://www.hackerrank.com/czas-programistow">
<img class="t20" src="{{ site.url }}/images/hackerrank/hackerrank-landing-page.png" alt=""></a>
</div>
<br>

Reszta też jest przyzwoita i przejrzysta.
Edytor znakomicie sprawdza się w przypadku krótkich programików.
Do rozwiązania bardziej wymagających polegam jednak skorzystanie z IDE.
Tutaj mała galeria:

{% comment %}
<img class="t20" src="{{ site.url }}/images/hackerrank/hackerrank-domains.png" alt="">
<img class="t20" src="{{ site.url }}/images/hackerrank/hackerrank-edytor.png" alt="">
{% endcomment %}

{% include gallery %}

No i wreszcie fakt, że po prostu działa. A funkcjonalność organizowania własnych konkursów
uznaję za najlepszą jaką widziałem.

## Realizacja

Najlepiej zarezerwować na tę okazję meeting room. Zakupić na to jakieś przekąski:
migdały, owoce i wodę kokosową. Dobrze jak firma ma taki fajny system jak moja,
do którego każdy może przesłać zdjęcia paragonów, by po kilku dniach otrzymać zwrot kasy.

Oprócz tego stwierdziłem, że dobrze byłoby nie uwypuklać zbytnio ducha rywalizacji,
a może nawet wprowadzić elementy team buildingu. Ustaliliśmy zatem, że podzielimy się na dwuosobowe zespoły.

Zachęcam do wypróbowania w swojej firmie. Nie może się nie udać!