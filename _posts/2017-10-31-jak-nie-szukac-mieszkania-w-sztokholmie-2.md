---
layout: page

title: "Jak (nie) szukać mieszkania w Sztokholmie, cz. 2"
#subheadline: "subheadline"

teaser: "Kolejny odcinek z serii – chyba można tak powiedzieć kiedy są już dwa ;) –
<a href='/jak-nie-szukac-mieszkania-w-sztokholmie-1'>o poszukiwaniu mieszkania w Sztokholmie.</a> 
Teraz pora na konkrety. 
Spróbowałem opisać tutaj jak najbardziej szczegółowo dwa mieszkania, 
spośród pięciu, które wizytowaliśmy. Liczba w sam raz, ani za mało, ani za dużo. 
<br><br>Poniekąd to okazja do odwiedzenia zakątków miasta lub przedmieść, do których normalnie by się nie dotarło. 
Nie zawsze jednak piękno okolicy jest w stanie zatrzeć wrażenie, 
że przyjechało się na marne, kiedy mieszkanie nie zrobiło furory. 
<br><br> Z drugiej strony, nie zrobi się omletu bez rozbicia kilku jaj.
A Sztokholm ma naprawdę dobrą komunikację oraz fantastyczną architekturę i zagospodarowanie przestrzenne."

tags:
  - sztokholm
  - szwecja
  - mieszkanie

category: lifestyle

image:
  thumb: "photo-solna-red-metro.jpg"
  title: "photo-solna-red-metro.jpg"

comments: true

---

Wracając do tematu -- wpis będący realistyczno-fabularnym opisem zdarzeń. 
Usprawiedliwieniem dla tej formy było zapewnienie czytelnikowi możliwości wyciągnięcia 
własnych wniosków na podstawie relacji autora, który to spędziwszy już lata na obczyźnie, 
mógł częściowo utracić zmysł obiektywizmu.

## Bromma

Pierwsze lokum, które można było zobaczyć było u gościa na Brommie. 
W miarę ładna okolica, zielono, przedostatnie piętro z niezłym widokiem na wodę i most Tranebergsbron.
 
On wraz dziewczyną miał plany wyjazdu do Japonii -- stąd potrzeba wynajmu komuś mieszkania.
Okazało się, że oboje pracują w Ikei i mają możliwość przeniesienia. Spoko.


Zauważyłem, że Szwedzi często wyjeżdzają poza Europę -- szczególnie jeszcze w trakcie edukacji.
Dwóch znajomych z pracy było odpowiednio pół roku i rok na wymianie studenckiej w Singapurze, 
zwiedzając w tym czasie przy okazji całą Azję.

Kolega z mojego projektu natomiast, spędził kilka miesięcy w Japonii kiedy był jeszcze w liceum, 
ucząc tam angielskiego. Wydaje mi się to świetną opcją. Nawet pomimo tego, że wszyscy trzej mocno
do tego dopłacili, a edukacja tego ostatniego została o rok wydłużona.
 
#### Referencje i zdolność kredytowa

Przed spotkaniem właściciel poinformaowal o tym, że będzie wymagał dostarczenia sporej liczby dokumentów. 
Były to m.in. umowa o pracę, potwierdzenie historii kredytowej oraz referencje od poprzednich wynajmujących. 

Już wcześniej słyszałem, że referencje są w Szwecji czymś powszechnym.  
Jeżeli chodzi o historię kredytową, to przyznam się, że nie miałem jakiejś specjalnej 
ochoty korzystać z któregoś spośród specjalizujących się w tych sprawach serwisów. 
Nie wspominając o tym, że były one płatne.

Na szczęście tak się złożyło, że akurat kupowałem chwilę wcześniej rejsy do Helsinek i Tallina.
W sumie wyniosły one około 5000 SEK. Płaciłem przez Klarnę, czyli firmę w której pracuję, 
która jest notabene w Szwecji bardzo popularna. 

Oczywiście obowiazują mnie takie same zasady jak wszystkich innych konsumentów. 
W związku z tym zostałem poddany screeningowi kredytowemu przy użyciu jakiejś zewnętrznej firmy. 
Wykazał on mniędzy innymi brak kredytów oraz wysokość zarobków, na podstawie zeszłorocznego zeznania podatkowego.

Zgodnie z prawem, list informujący mnie o tym zabiegu i jego wyniku został wysłany na mój adres.
Udało sie zatem bez większych problemów umówić spotkanie, posiadając wszystkie wymagane dokumenty.


{% comment %} 
Na wstepie okazalo sie ze w mieszkaniu byl pies i kot,
ktorego sie nie spodziewalem. Jak kto woli, ale ja za mieszkaniem w ktorym do niedawna mieszkaly
zwierzaki nie przepadam.
{% endcomment %}

#### Negocjować warto zawsze

Sam człowiek wydawał się uczciwy i przyjacielski. Patrzył w oczy, mówił bez skrępowania o wszystkich szczegółach. 
Pokazał mieszkanie, pralnię i storage room. Chyba mu się spodobaliśmy. W kazdym razie udało mi się co nieco wynegocjować.

Wspomniałem o kwocie z ogłoszenia i zapytałem czy to odpowiedni moment na małe negocjacje.
Gość na to odpowiedział z widocznymi oznakami poddenerowania, że może wynająć za 2000 koron mniej. Nieźle.


#### To nie to

Niestety okazało się, że jego umowa przewidywała możliwość wypowiedzenia po okresie mieszkania 
nie krótszym niż 15 miesięcy. Motywował to dalekim wyjazdem z utrudnioną możliwością wcześniejszego przylotu.

Na marginesie dodam, że po rozmowie z kolegami z pracy dowiedziałem się, że jego zabieg nie był najlepszym pomysłem.
Powinien zwyczajnie oddać mieszkanie w zarządzanie firmie zewnętrznej. Przy jego sposobie najprawdobniej skończy się
na tym, że pierwotni najemcy podnajmą mieszkanie osobie trzeciej.

Całość okazała się nieprzekonywająca. Czasem po prostu czujesz, że nie będzie ci dobrze
 w danym mieszkaniu. Główny problem to ta długa umowa, średni układ mieszkania (ciemna sypialnia) 
 oraz nie do końca atrakcyjny jego stan.
 
To oczywiście w kontekście kwoty najmu, która ostatecznie była tylko trochę niższa od mojej obecnej, 
przy dość dużej różnicy w standardzie. Mieszkanie ogólnie do zaakceptowania, ale po niższej cenie. 

Tylko siłowni wspólnotowej mi żal. Całodobowa, dobrej jakości za 400 SEK na rok na mieszkanie. Nieźle, co nie?
No ale nie można mieć wszystkiego. Na razie moje Fitness 24/7 też jakoś daje radę.

A oni w końcu polecieli do tej Japonii.


## Solna

Następnie byliśmy na Solnej. Stacja metra Solna Centrum przedstawiona jest na zdjęciu tytułowym.
Poniżej widać malunki na ścianach w przybliżeniu. Nie bez powodu domki wyglądają na nich dość złowieszczo,
obrazująć niesprzyjające warunki mieszkaniowe w całej okolicy.

<div>
<center>
<img class="t20" src="{{ site.url }}/images/photo-solna-wall.jpg" alt="">
</center>
</div>
<br>   


Otworzył ziomek z żoną. Pokazali swoje mieszkanie. 
Było okazałe, wszystko w miarę nowe, na atrakcyjnym osiedlu, w spoko okolicy. 
To znaczy oni twierdzili, że to jest suuuper okolica -- najlepsza w Solnej. 
Dla mnie było tam stanowczo za dużo betonu.

Pokazali po kolei całe mieszkanie. Łazienka (z pralką i suszarką bębnową), sypialnia, kuchnia (zmywka, indukcja),
częściowo otwarta na salon. Dwa balkony. Na wewnętrznym sporych gabarytów stacjonarny grill 
i w sumie całkiem niezły widok na zieleń.

Gość pytał czy mam stałą umowę, personnummery, itp.
Mówił, że będzie potrzebował wgląd do umowy i trzy ostatnie paski płacowe.

### Depozyt z wysokiej półki

Potem zaczął o warunkach. Wymieniał je dobre 5 minut.
A było to między innymi 2 miesiące wypowiedzenia (w miarę normalnie), 
czynsz 15000 koron plus jeszcze elektryczność i ciepła woda. 
Dodatkowo horrendalnie wysoki depozyt -- 40 tys. koron.
Czyli na wstępie trzeba by zapłacić im 55 tysięcy ;) 

Wymieniał i wymieniał. Ogólnie strasznie sie rozpływali nad tym swoim mieszkaniem.
Jak już trochę zwolnił tempo, to mu się wciąłem z pytaniem: czy ta kwota jest do negocjacji.

On na to -- tak jakby trochę wywołany do wytłumaczenia się -- że ona jest dobrze przekalkulowana, 
że mają swoje opłaty, że nowe mieszkanie, że wszystko kupowali, że od maja zeszłego roku. 
A jaka suuuper okolica...

Co do depozytu, to podkreślali, że naprawdę chcą zastać mieszkanie takim jakim je zostawiają.
Co jest moim zdaniem naturalnie niemożliwe, chociażby ze względu na nieuniknione 
naturalne zużywanie się sprzętów. Ponadto, to jak to zostalo ujęte,
wskazywało dość jednoznacznie, że nie należy liczyć na zwrot pełnej kwoty depozytu.

Powiedzieli jeszcze, że mają kilka osób do oglądania, a potem wybiorą.
Odparłem na to, że też będziemy potrzebowali kilku dni na zastanowienie.
Dodatkowo jeżeli chcą nas rozważać, to niech przyjmą opcję 30 tysięcy depozytu.

### Powrót

No i tak przyszło wrócić, spacerując przy okazji i robiąc fotki okolicy. 
Jeszcze tego samego dnia poinformowałem o rezygnacji. 
Przy cenie na tym poziomie byłem naprawdę wymagający.

Istotną rolę odgrywał fakt, że nie było noża na gardle.
Nie zdecydowałbym się na nic, co nie było istotnie lepsze od aktualnego mieszkania w Kungsholmen.
Na Wielkanoc do Chorwacji jechałem z pewnością, że zostanę w nim przez kolejny rok.
Wkrótce sytuacja miała ulec niespodziewanej zmianie.



